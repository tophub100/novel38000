{"id":0,"code":"22975602.html","title":"第316章 决赛之时（4）","latest_chapter_name":"正文 第3132章 第3084章结局","xiao_shuo_code":"37714","content":"\u003cbr/\u003e\u003cbr/\u003e    夫剑气即罡炁也。而宇宙之间，亦必恃此为化育，主宰生杀权宜。故学者业贵于精，心宜于谦，艺当熟习，志莫骄矜。外有三尺剑，内必籍五本以佐之，始保一身安闲，无事纷纭耳。再者，此物为仁人之\u003cbr/\u003e\u003cbr/\u003e     珍宝，彼匪人之所畏，故好而知恶为贵。或徒负气好胜，每生嫌隙。一旦欲胜乎理，小则鲁莽偾事，大则积愁成恨，反恨成狠，将祸延无已。此真好武中之恶习。　　或于澹定之候，静以抚琴，涵养性真，化净猛烈之习，效成一片温和气象。外人岂能知哉？目为武士，而有儒雅之风，称为杲儒，而有威严之度。故君子有三变，望之俨然，即之也温，听其言也厉，功用到此，谓文兼武全将相身，更必出处有道焉。试止以时，不以道殉身，亦不失机，勿贪为主，勿吝为先。如有欲习此者，详言喻众，莫为己私，化传万方，奠定国家，小则终保厥身，大则兼济天下，启可轻乎哉？试思昔有伯温先生言：此天子气也，十年之内，必都金陵，吾当负剑从之。非明悉天文地理人事，善舞剑而能止戈者乎？更有善观剑者风胡子，善舞剑者李靖、伍员、吴季子等，孔门之季路\u003cbr/\u003e\u003cbr/\u003e     善佩剑nAd1于此观之，剑为奇珍，自古惟然。其用非但主于玩器，其旨趣亦深焉耳。\u003cbr/\u003e\u003cbr/\u003e     望古遥企，得精秘传者，不乏人矣。彼丈夫也，我丈夫也，吾何畏彼哉！必加一能己百，十能己千之力，甚勿空演招数。更须深参奥旨，方克许有为哉！　　炼剑莫先于炼气，炼气要首在于存神。存神之始功，根于固精。能此方可以论剑之练法，否则作辍之，鲜有成为完璧者。工夫贵勿刚勿缓，和平得中，且存且养，内外兼济。直外便能和中，炼形亦可长生。活动筋骨身轻灵，周身气血力加增。由子至午锻炼外，自未至申静息中。戌则吞斗持罡，运用水火，和合坎离，妙在筑基，要乃清心寡欲。此入道之机、成道之具，岂可杳视？惟昼夜无间，则阴阳\u003cbr/\u003e\u003cbr/\u003e     协理。呼吸定则灵光生，而三宝定位，同居其中。金丹日益，身法愈轻。昔唐太宗养剑士数百人，时或令舞，则诸士身共剑各飞。若此神舞，神威足以胜人者，非此而何？　　夫剑贵乘机以进，无隙则退。故奇正明，剑法成；精神全，神力猛。古语之“一声吓断长江水”，乃威神并作也。既能如此，何患对敌难胜？非内外打成一片，难以飞而出快，妙而显神。非真阴阳生，\u003cbr/\u003e\u003cbr/\u003e     不能召天地之精气神，归入身心。惟气结于根，久战如未战也。至于生威之道，在于存神。神能常存，久自生威。存神以固精为本。知止止者，亦进攻退守之道也。进攻之道，见机而作；　　人既为万物之灵，必心与道洽，庶几致人，不为人所致也。故君子必具天险王道之全，洞天时地理人事之权宜，其略则孙、吴、司马之策，始可运筹帷幄，决胜千里。故君子战必胜也，历观古人个有取法。昔亚圣云：浩然之气，至刚至大，直养无害，塞于天地之间。夫浩然之气，在于天地间，则保合太和之气，以之生成，在人则空灵无间之气也，即真气。其中刚柔浑合、阴阳互生，即所以结丹粒之\u003cbr/\u003e\u003cbr/\u003e     道也。其大莫喻，其小难破，而来往造化之神涵于其内。故曰：放之弥六合，卷之藏于密，直养即勿妄勿助。\u003cbr/\u003e\u003cbr/\u003e     直养自然先天之能力，在神为非人力也。无害者乃顺生机之自然，去其害生机者也。养至真息圆满，百慧从生，永生无灭。小可经纶，大可赞誉天地，故曰则塞于天地之间nAd2　　夫勿妄者，非具刚决武火之力，安能常于若存？勿助者，非有攸柔文火之功，安得依行不偃？果能明道不计其功，是无为之为神为也。能庸行无息武火之力，固少顽空昏沉之偏。至若乐行不期报，亦\u003cbr/\u003e\u003cbr/\u003e     非人力之有为，以其呼用略照吸用。全妄者，文火之功，岂更有着相燥妄之失，故内而静功、外而武学者，皆当准乎文武火候，以行为的。\u003cbr/\u003e\u003cbr/\u003e     休逞欢来歇力行，免将过役倦容生。\u003cbr/\u003e\u003cbr/\u003e     中庸万古传心法，中以庸行戒律清。\u003cbr/\u003e\u003cbr/\u003e     气欲足兮精为本，神光无滞天地春。\u003cbr/\u003e\u003cbr/\u003e     四肢鼓荡皆符道，力量增加要日新。　　剑法又有：正奇正、奇正奇、奇中正、正中奇、奇中又奇、正而复正，六门之别，所宜别辨而熟演之。凡高势双势为正，旁门低势小势为奇。低忽高，旁忽正，单化双，奇中正，高忽低，正忽旁，双化为单，正中奇，左腿为正，右腿为奇，剪并奇，飞步正，颠换步奇中正，丁字步正中奇，前弓势奇中正，七星式正中奇，四平势伏虎势为正，钓鱼问献为奇，三揭为正中奇，齐眉剑为奇中正，刺猿剑为\u003cbr/\u003e\u003cbr/\u003e     奇中奇，飞仙剑为正中正。是皆阴阳变化，尤当洞澈，可阐发而彰明。\u003cbr/\u003e\u003cbr/\u003e     论阴阳手法，阴来阳敌，阳来阴敌。若阳变阴、阴变阳，还得看他阴阳虚实之数。故曰：悉明天地盈虚数，便是伏牛亲身传。习至如此，乃能全身远害，战胜守固也。　　又有三步睡功夫。一曰仰卧，两腿直，十足指回勾腰控，存想涌泉，双手搭扣撑住；二曰左偏卧，头枕左足尖，左手搬左足跟，右换如之；三曰伏卧，双手抱头，足跟朝天，十足指尖用力向地，存想泥丸。随便卧时，头腰腿要三直。立时足勿实踏，双手齐垂，目光四射，时或垂帘。行步必活稳轻急，宜自跟撤尖碾，行非无跟之轻跳。闲息时，有引气下行之法，乃六字诀，连念到下丹田存在。久则气不涌出，亦能久而无倦，用力少而成功捷。","cnt":0,"sort":22975602,"author":"苏曼莎","prev":"22975601.html","next":"22975603.html","book_title":"修罗兽妃：帝君，放肆宠","updateTimeFmt":"2024-03-31 22:31:53","category":"历史小说"}